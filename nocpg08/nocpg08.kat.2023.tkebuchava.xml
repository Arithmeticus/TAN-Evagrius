<?xml version="1.0" encoding="UTF-8"?>
<?xml-model href="../../../TAN-2021/schemas/TAN-T.rnc"?>
<?xml-model href="../../../TAN-2021/schemas/tan.sch"?>
<TEI xmlns="http://www.tei-c.org/ns/1.0" TAN-version="2021"
   id="tag:kalvesmaki.com,2014:patrologia:text:nocpg08:kat">
   <teiHeader>
      <fileDesc>
         <titleStmt>
            <title/>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
   </teiHeader>
   <head xmlns="tag:textalign.net,2015:ns">
      <name>Edition of the Georgian translation of On Vainglory</name>
      <master-location
         href="https://raw.githubusercontent.com/Arithmeticus/TAN-Evagrius/master/nocpg08/nocpg08.kat.2023.tkebuchava.xml"/>
      <license which="by_4.0" licensor="kalvesmaki"/>
      <work which="nocpg08"/>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2018-05-29-04:00"/>
      </vocabulary>
      <source which="Tkebuchava 2023b"/>
      <vocabulary-key>
         <div-type xml:id="ch" which="chapter"/>
         <person xml:id="kalvesmaki" which="Joel Kalvesmaki"/>
      </vocabulary-key>
      <file-resp who="kalvesmaki"/>
      <resp roles="editor" who="kalvesmaki"/>
      <change when="2025-12-23" who="kalvesmaki">Added quotations</change>
      <change when="2025-10-30" who="kalvesmaki">Started file</change>
      <to-do> </to-do>
   </head>
   <text>
      <body xml:lang="kat">
         <milestone unit="page" n="120"/>
         <div type="title" n="title">
            <p>ცუდადზუაობისათჳს</p>
         </div>
         <div type="ch" n="1">
            <p>ამას გულისსიტყუასა გარნა ლოცვაჲ უჴმს და ვედრებაჲ ღმრთისა მიმართ, რამეთუ ყოვლადვე
               მახჳლ არს და ქუე ვერ მივარდების, ამისათჳს იტყჳს: <quote>„რამეთუ არა განმართლდეს
                  ყოველი ჴორციელი წინაშე ღმრთისა“</quote>.<ref cRef="რომ. 3, 20"/> და რომელ-იგი
               თქუა: <quote>„სასუფეველი ცათაჲ კაცთა მიერ შეუძლებელ არს, ხოლო ღმრთისა მიერ ყოველივე
                  შესაძლებელ არს“</quote><ref cRef="ლკ. 18, 27"/>. ამისათჳს იტყჳს დავით:
                  <quote>„მიჴდებოდა რაჲ ცოდვილი წინაშე ჩემსა, დავმდაბლდი კეთილთაგან“</quote><ref
                  cRef="შდრ. ფს. 38, 2-3"/>. ესევე სული წინა-აღუდგა მოსეს ეგჳპტეს შინა, ოდეს
               გრძნეულნი იგი სასწაულთა მათ მრავალფერად უჴდებოდეს მოსეს წინაშე მეგჳპტელთა მათ.
               ჰხედვიდა, ვითარ ვერ შეუძლო მოსე სიმართლითა თჳსითა მოწყუედად ვეშაპთა მათ, არამედ
               სახემან ჯუარისამან შთათქნა იგინი.<ref cRef="იხ. გამ. 7, 9-12."/> ესე სახჱ არს, რამეთუ
               ვერვის ძალ-უც განმართლებად საქმეთა თჳსთაგან, არამედ მის მიერ, რომელი აცხოვნებს
               უმადლოდ ყოველთა, რომელნი ესვენ მას ჭეშმარიტებით.</p>
         </div>
         <div type="ch" n="2">
            <p>ესე სული პირველად აზუაოებნ სამოსელსა წმიდასა და მრავლისა სასყიდლისასა აიძულებნ, რეცა
               უშუენიერეს არნ იგი უფროჲს ყოველთა კაცთა; და თუ სიტყუაჲ რაჲმე თქჳს კეთილი
               მეცნიერებისაჲ, აზუაოებნ ჴმა-კეთილობასა, ფსალმუნებასა და სწავლულებასა; და თუ
               წიგნისკითხვაჲ იცოდის კეთილად, ამას ყოველსა ზედა თავსა უფროჲს შეჰრაცხებნ; და თუ რაჲმე
               იცინ ჴელთსაქმარი კეთილად, მოუვლენენ თავისმოთნებასა. <milestone unit="page" n="121"/>
               და თუ წინა ვითარ აღუდგე და გულისჴმა-ჰყო და განჰგმო თავი თჳსი, თუ: რაჲ ხარ, ანუ რაჲსა
               განიხარი? მერმე გეტყოდის: დიდ ხარ, დიდ, რამეთუ დამსდაბლდი ესოდენ. და თუ ვითარ
               წინა-აღუდგე მასცა, მან იგივე დაგიდგას: ეჰა, რამეთუ მდაბალ ხარ.</p>
         </div>
         <div type="ch" n="3">
            <p>მერმე მიახედვებნ განკითხვასა ზედა ძმისასა, და თუ ვინმე იხილის ძმაჲ რომელსამე შინა
               ბრალსა, რამეთუ ესე აქუს ბოროტი წარწყმედისა მათისაჲ, და კაცთა მიმართ უფროჲს, ხოლო
               მონაზონთა მიმართ განეწყობიან მრავალფერად, და უჩუენებედ ნურას მრავალფერად და უჩუენებედ
               ნურას უცნებასა, ვითარცა ჭეშმარიტსა. და დაავიწყნის თჳსნი ცოდვანი და სხჳსასა მას
               დააკჳრვებნ და ცოდვასა შეაგდის, ვითარცა თქუა მოციქულმან: <quote>„ესრეთ განიკითხავ
                  ძმასა შენსა და ქრისტეს მიმართ სცოდავ, რამეთუ შენ თავადი მაგასვე იქმ“</quote><ref
                  cRef="შდრ. რომ. 2, 1"/>. და თუ მოიჴსენო საქმჱ ესე და საქმენი თჳსნი, და
               თანა-წარჰჴდე ეგევითარსა მას ცეცხლსა დაუბრკოლებელად, და განიკითხო თავი თჳსი, ვითარ შენ
               უძჳრეს ხარ და თჳთ თავადი მასვე იქმ, მაშინ გაზუაობებდეს გონებასა და გეტყოდის: დიდ ხარ,
               რამეთუ ჰპოვე განკითხვაჲ გონებისაჲ. და თუ გაქუნდეს მარხვაჲ, გინა მღჳძარებაჲ, ანუ
               ცრემლი ლოცვასა შინა, აგიმაღლებდეს თავსა შენსა, ვითარმედ: დიდ ხარ. და თუ გულისჴმა-ჰყო,
               ვითარმედ ნაცარი ხარ, და ყოველსა, რომელსა ჰყოფ ძალითა და შეწევნითა მაცხოვრისაჲთა, მან
               გრქუას: ეჰა, დიდ ხარ, დიდ, რამეთუ იცან თავი თჳსი და ესოდენსა სიმდაბლესა მიიწიე. და თუ
               მი- ვის-ჰხედნეთ უძლურებასა შინა, და გაქუნდეს სიყუარული და მოწყალებაჲ, გინა სიმშჳდჱ და
               დუმილი, ანუთუ მორჩილებაჲ, აგიმაღლებდეს თავსა, ვითარმედ: ნეტარ ხარ შენ. და თუ იცნა
               თავი თჳსი, ვითარმედ არარაჲ ძალ-გიც და რასა-იგი ჰყოფ, უფალი არს, რომელი იქმს შენ თანა,
               მერმე კუალად გრქუას: ეჰა, ჭეშმარიტად ნეტარ ხარ, რამეთუ აწ გიპოვნიეს გულისჴმისყოფაჲ და
               განკითხვად გულისსიტყუათა და ბრძოლად მტერისა მიმართ.</p>
         </div>
         <milestone unit="page" n="122"/>
         <div type="ch" n="4">
            <p>ესრჱთ არს ესე სული და ვინაჲთვე არა მივარდების, ოდეს დამსდაბლდე, გონებასა
               გიზუაობებდეს, ვითარმედ: მდაბალ ხარ. და სხჳთ სახით სხუად სახედ წინა-აღგიდგებოდის,
               რამეთუ ყოვლადვე მახჳლ არს და ზღუდე, ვერვის ძალ-უც თავით თჳსით წინააღდგომად ამისა,
               არამედ ღმრთისა მიივლტოდე, ვითარცა-იგი დავით, რამეთუ ესრევე უჴდებოდა მასცა, ვითარცა
               ზემო წერილ არს.</p>
         </div>
         <div type="ch" n="5">
            <p>და მერმე იტყჳს: <quote>„რამეთუ შენ მიერ მიჴსენ მე განსაცდელისაგან და ღმრთისა ჩემისა
                  მიერ გარდავჴედ ზღუდესა“</quote><ref cRef="ფს. 17, 30"/>. და კრებული წმიდათაჲ მასვე
               იტყჳს: <quote>„განმცადენ ჩუენ და გამომაჴურვენ ჩუენ“</quote><ref cRef="ფს. 65, 10"/>,
                  <quote>„განვლეთ ჩუენ ცეცხლი და წყალი“</quote><ref cRef="ფს. 65, 12"/>, რამეთუ
               ცეცხლ არს აღმგზებელ და წყალ – დამშრეტელ, და მახჳლ არს იქცევის. არამედ ვერვინ
               თანა-წარვლოს ესე, გარნა წყალობითა სახიერისა ღმრთისაჲთა, რამეთუ უმადლოთა მიმართ არს
               ქველისმოქმედ, ვითარცა-იგი, რომელ იტყჳს: <quote>„თუალნი ჩემნი მარადის უფლისა მიმართ,
                  რამეთუ მან განარინნის მახესა ფერჴნი ჩემნი“</quote><ref cRef="ფს. 24, 15"/>.</p>
         </div>

      </body>
   </text>
</TEI>

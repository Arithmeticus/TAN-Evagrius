<?xml version="1.0" encoding="UTF-8"?>
<?xml-model href="../../../TAN-2021/schemas/TAN-T.rnc"?>
<?xml-model href="../../../TAN-2021/schemas/tan.sch"?>
<TEI xmlns="http://www.tei-c.org/ns/1.0" TAN-version="2021" id="tag:kalvesmaki.com,2014:text:cpg6583b:hye:venice-1855:a">
   <teiHeader>
      <fileDesc>
         <titleStmt>
            <title/>
         </titleStmt>
         <publicationStmt>
            <ab/>
         </publicationStmt>
         <sourceDesc>
            <ab/>
         </sourceDesc>
      </fileDesc>
   </teiHeader>
   <head xmlns="tag:textalign.net,2015:ns">
      <name>First Armenian translation of the Greek text of Maxims Useful for Life, part two from the Vitae Patrum (1855)</name>
      <master-location href="https://raw.githubusercontent.com/Arithmeticus/TAN-Evagrius/master/cpg6583b/cpg6583b.hye.1855.venice.a.xml"/>
      <license which="by_4.0" licensor="kalvesmaki"/>
      <work which="cpg6583b"/>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2018-05-29-04:00"/>
      </vocabulary>
      <source which="CAM 1855"/>
      <adjustments>
      </adjustments>
      <vocabulary-key>
         <div-type xml:id="ch" which="chapter"/>
         <person xml:id="karapetyan" which="Hovsep Karapetyan"/>
         <person xml:id="kalvesmaki" which="Joel Kalvesmaki"/>
      </vocabulary-key>
      <file-resp who="kalvesmaki"/>
      <resp roles="transcriber" who="karapetyan"/>
      <resp roles="editor" who="karapetyan kalvesmaki"/>
      <change when="2025-11-13" who="kalvesmaki">Started file</change>
      <comment when="2025-11-13" who="kalvesmaki">Fr. Hovsep Karapetyan transcribed the 1855 publication, and
         Joel Kalvesmaki arranged the material into the TAN-TEI file.</comment>
      <to-do> </to-do>
   </head>
   <text>
      <body xml:lang="hye">
         <milestone unit="volume" n="2"/>
         <milestone unit="page" n="684"/>
         <div type="title" n="title">
            <p>ՈՐ Ի ԲԱՑ ՄԵՐԺԵՆ ՅԱՊԱԿԱՆԱՑՈՒԱՑՆ ԵՒ ՄԵՐՁԵՑՈՒՑԱՆԵՆ ՅԱՆԱՊԱԿԱՆ ԿԵԱՆՍՆ ԶՄԱՐԴՆ</p>
         </div>
         <div type="ch" n="114">
            <ab>Ճանապարհք յառաքինութիւնս հրաժարումն յաշխարհէս, է բարիոք և կարճահատ։</ab>
         </div>
         <div type="ch" n="115">
            <ab>Պարտ է որք ցանկան անապական կենացն, յոչինչ համարել զապականացուս։</ab>
         </div>
         <div type="ch" n="116">
            <ab>Եթէ յարդարև ի կեանսն անձկաս, հանապազ ակն կալ մարդկօրէն մահու ելանելոյ։ </ab>
         </div>
         <div type="ch" n="117">
            <ab>Ատեա զժամանակեայ վարս, քանզի տեսանես զանիւ սորա ստահակապէս հոլովեալ։</ab>
         </div>
         <div type="ch" n="118">
            <ab>Մի՛ ցանկար բարեաց սնոտեաց, որոց պէտքն անցանեն և ստացուածն կորնչի։</ab>
         </div>
         <div type="ch" n="119">
            <ab>Արհամարհեա զյղփասէրս, և վշտակից լեր չքաւորաց. քանզի այս վարձուց արժանի է, իսկ այն հանճարոյ։</ab>
         </div>
         <div type="ch" n="120">
            <ab>Համբերութեան յոյժ կալ, որպէս ծանեաք՝ սովաւ վարժեալ զմարտիրոսս. քանզի և մեք զխղճմտութեան մարտիրոսութիւն պահանջիմք։</ab>
         </div>
         <div type="ch" n="121">
            <ab>Քան զամենայն իմիք խնամատար լեր հոգւոյ, և առաքինութեան ընթացումն առանց վաստակոց պատրաստի։ </ab>
         </div>
         <div type="ch" n="122">
            <ab>Ամենայն որ այսրէն է, ապականացու են. իսկ հոգին անմահ է. այսուհետև պարտ է խնամել
               անմահին, քան ապականացուին։</ab>
         </div>
         <div type="ch" n="123">
            <ab>Պատրաստեա զքեզ առ ի տրտմականսն յուսով, և շնորհեսցես զաւելիսն արդեանցն։</ab>
         </div>
         <div type="ch" n="124">
            <ab>Մի՛ խնդրեր յԱստուծոյ զհեշտականսն, այլ զօգտակարսն. զի զայն խնդիրսն ոչ տայ որ ապականի։</ab>
         </div>
         <div type="ch" n="125">
            <ab>Մի՛ մեղադրեր աղքատութեան, քանզի անզբաղ՝ օրինաց զնահատակն պատրաստէ։</ab>
         </div>
         <div type="ch" n="126">
            <ab>Մի՛ ուրախանար ընդ մեծութիւնս. քանզի որ սորա հոգսն է՝ մեկնէ զմեզ յԱստուծոյ, թէպէտ և ոչ կամիցիմք զայնոսիկ։</ab>
         </div>
         <div type="ch" n="127">
            <ab>Մերձ է վախճան. որ ոք հեղգայ, պատրաստէ զնա ի հարուածս ըստ արդար դատաստանին։</ab>
         </div>
         <div type="ch" n="128">
            <ab>Ոչ են հեռի հունձք, ոչ հեռի Դատաւորն. զագարակ հոգւոյն սրբեսցուք.</ab>
         </div>
         <div type="ch" n="129">
            <ab>այսուհետև յունայնաց կամք՝ զմեղս ծածկեալ ի հարց։</ab>
         </div>
         <div type="ch" n="130">
            <ab>Քան ի մարդկանէ ի հրեշտակաց պատկառեա, քանզի բազումք են զմեօք, և յամենայն զազիր գործոց անջատեն զմեզ։</ab>
         </div>
         <div type="ch" n="131">
            <ab>Հոգս կալցուք զԴատաւորին կշռոց. և զամենայն որ ինչ անարգ է, յաշխարհական մախաղէ ի բաց հանցես։</ab>
         </div>
         <div type="ch" n="132">
            <ab>Զրկումն համարեա զպարապումն և զհանգիստ, և փութացիր գործել զոր ինչ խնդրելոցն է ի քէն։</ab>
         </div>
         <div type="ch" n="133">
            <ab>Ի միտ առ հանապազ զանհաստատուն զաշխարհիս զվարս, և ոչ ինչ որ ի սոցանէ է՝ զբաղեցուցանել կարէ զքեզ։</ab>
         </div>
         <div type="ch" n="134">
            <ab>Առ ժամանակ է պայծառութիւնք աշխարհիս, մի՛ զուարճացուսցէ զքեզ, քանզի գործիք են որսալով զմարդիկ որպէս զձկունս։</ab>
         </div>
         <div type="ch" n="135">
            <ab>Մի՛ խնդրեր փորձութիւնս. իսկ եթէ եկեսցէ, ցոյց ի նա զզօրութիւնս քո։</ab>
         </div>
         <div type="ch" n="136">
            <ab>Մի՛ անտես առներ զաղքատ արտասուեալ, զի մի՛ անտես լինիցին աղօթից քոց արտասուք։</ab>
         </div>
         <div type="ch" n="137">
            <ab>Հանճարութիւն գանձ է ընտիր մարդկան. իսկ միադէմ գոլով՝ միայն ընդ միայնոյ հաճի բնակիլ ընդ ստացողին</ab>
         </div>
         <div type="ch" n="138">
            <ab>Հանդերձ է առաքինութիւն Աստուծոյ. զսա ագիր, և լինիս զգեցուցող այնմ՝ որ զտիեզերս ամենայն զգեցուցանէ։</ab>
         </div>
         <div type="ch" n="139">
            <ab>Որ ինչ յերկրիս է, ի ձեռս գողոց մատնի. յերկինս գանձեա, զի այն ի ձեռս կապտողաց ոչ անկանի։</ab>
         </div>
         <div type="ch" n="140">
            <ab>Հրաժարել պարտ է ի փափկութէան. զի ձգէ ի գործ, յորում հեծումն լինի յետ սթափելոյն։</ab>
         </div>
         <div type="ch" n="141">
            <ab>Ի խորհրդականաց աշխարհիս գարշեա, որ ապականեն զմարմին և զոգին պղծեն։</ab>
         </div>
         <div type="ch" n="142">
            <ab>Ոչ երկրի բարութիւնք առանց աշխատութեան ժողովին. արդ ո՞րպէս ջանալոյ յերկնայնոցն վրիպեսցիս.</ab>
         </div>
         <div type="ch" n="143">
            <ab>կամի՞ս զառաքինութիւնն առանց ջանալոյ գործել, ի միտ առ զջանն եթէ ժամանակեայ է, իսկ վարձքն յաւիտենականք։</ab>
         </div>
         <div type="ch" n="144">
            <ab>Որք յապիրատ ցանկութիւնս մոլեալ են, զվայելչութիւնս դուզնաքեայ և զտանջանացն յերկարութիւնն իմասցին։</ab>
         </div>
         <div type="ch" n="145">
            <ab>Որոյ վարքն աղտեղի են, անասնական յիրաւի իցէ և հոգին. և սգալ պարտ է որպէս բանաւոր յանձնէ կամօք զրկեալ։</ab>
         </div>
         <div type="ch" n="146">
            <ab>Զամենայն երկրաւոր իրս համարեա յապականութիւն, իսկ զառաքինութիւնսն անապական։</ab>
         </div>
         <div type="ch" n="147">
            <ab>Պղերգ լեր որք անասնաբար զքեզ ձգեն յարգելեալսն.</ab>
         </div>
         <div type="ch" n="148">
            <ab>և խնամատար լեր առաքինութեան, քանզի սա ի ձեռն հանճարոյ զքեզ հրեշտակացուցանէ։</ab>
         </div>
         <div type="ch" n="149">
            <ab>Որովայնի ժոյժ կալ և լեզուոյ. զի մի՛ գուցէ միոյն ծառայ լինիցիս, իսկ միւսովն հրով այրիս որպէս անմտաբար։</ab>
         </div>
         <div type="ch" n="150">
            <ab>Սիրեա զԱստուած. իսկ առաւել քան զնա ընտանեաց մի՛ վշտակցեր, մի՛ գուցէ ընդ նորա բանին գտանիս անարժան ի սէր նորա։</ab>
         </div>
         <div type="ch" n="151">
            <ab>Համբերեա նեղութեանց, զի նոքօք պատրաստին ճգնաւորացն պսակքն ի Քրիստոսէ։</ab>
         </div>
         <div type="ch" n="152">
            <ab>Երանի որ սուգ առնու վասն մեղաց. իսկ որ առնէ զչարն, թշուառական է. քանզի Քրիստոսի ժառանգորդ է որ վշտանայն. իսկ որ առնէ զչարն, ժառանգորդ է սատանայի։</ab>
         </div>
         <div type="ch" n="153">
            <ab>Բարւոք է հաց պահոց. քանզի ի խմորոյ անտի ցանկութեանց մեկնեալ է։</ab>
         </div>
         <div type="ch" n="154">
            <ab>Սուրբ է տաճար աղօթից, քանզի ձգէ առ ինքն զսրբութեանցն Տէր։</ab>
         </div>
         <div type="ch" n="155">
            <ab>Մի՛ կարծեր զարդարութիւն առաքինութեանցն հարևանցի գործով, քանզի առանց նորա ամենայն գործք պիղծ են։</ab>
         </div>
         <div type="ch" n="156">
            <ab>Եթէ սերմանես աղքատաց, զքոյսն սերմանեա. քանզի որ յօտարացն է, քան զորոմն դառնագոյն է։</ab>
         </div>
         <div type="ch" n="157">
            <ab>Կոյր է ողորմածն, եթէ ոչ իցէ յիրաւանցն ժողովեալ և արդարութեամբ գործեալ զերկիր։</ab>
         </div>
         <div type="ch" n="158">
            <ab>Ակն կալ հանապազ մահու. բայց մի՛ երկնչիր, քանզի ճշմարիտ նկարագիր են հանճարոյ երկոքեան սոքա։</ab>
         </div>
         <div type="ch" n="159">
            <ab>Ձևացո զառաքինութիւն, ոչ զի պատուեսցիս, այլ զի օգտեսցին տեսողքն։</ab>
         </div>
         <div type="ch" n="160">
            <ab>Պարտ է ասել զբարւոքն. և որք ոչն գործեն զբարւոքն, որպէս զի սկսանիցին զբարին գործել, և ի բանից իւրեանց ուղղեալք։</ab>
         </div>
         <div type="ch" n="161">
            <ab>Եթէ յերկինս բաղձաս մտանել, մի՛ ինչ լիցի քո յերկրի. քանզի ոչ տայ թոյլ սա ի վեր ելանել, ըմբռնեալ է զքեզ։</ab>
         </div>
         <div type="ch" n="162">
            <ab>Մի՛ կամիր մեծատուն լինել յաղքատսիրութեան պատճառս, քանզի ի գոյից անտի ողորմել օրինադրէ Աստուած արդարոց։</ab>
         </div>
         <div type="ch" n="163">
            <ab>Եթէ բաժակ ցուրտ ողորմի գթածողին, ո՞րքան արդեօք փոխադարձ եղիցի որ զամենայն գոյսն իւր ետ աղքատաց։</ab>
         </div>
         <div type="ch" n="164">
            <ab>Մայր առաքինութեան են սրբութիւն և վշտակցութիւն. յերկոցունց այսուհետև մի՛ պղերգանար զինուորել Քրիստոսի.</ab>
         </div>
         <div type="ch" n="165">
            <ab>քանզի վշտակցութեան գործարանն է, որ վասն մեր մարմնացաւն, մարդկան պատրաստեաց զայս։</ab>
         </div>
         <div type="ch" n="167">
            <ab>Մի՛ ասէր՝ հատուցից թշնամւոյն, քանզի դատաւոր արդար ունիս յերկինս զԱստուած։</ab>
         </div>
         <div type="ch" n="168">
            <ab>Մի՛ կամիր մեծատուն լինել, և մի՛ փափկութեան ըղձանար և փառաւորել ի յերկրիս. քանզի ապականութեանց աշխարհիս չարեաց են վարք, իսկ մեք ոչ լիցուք ապականելիք։</ab>
         </div>
         <div type="ch" n="169">
            <ab>Զմեռեալ մի՛ սգար, զի հասարակաց է ճանապարհն. իսկ որ հասանէ յարդարսն, երանելի է։</ab>
         </div>
         <div type="ch" n="170">
            <ab>Զմեղուցեալսն սգացիր և մի՛ զաղքատացեալսն. քանզի սա պսակի, իսկ նա տանջի։</ab>
         </div>
         <div type="ch" n="171">
            <ab>Ծիծաղեա զանիւ կենցաղոյս, զի յանարգս հոլովի. և զգուշացիր ի խորխորատէ անտի, յորում հոլովի որ ի նմա քնովն են ծանրացեալք։</ab>
         </div>
         <div type="ch" n="172">
            <ab>Խօսեաց ընդ Աստուծոյ բազում ինչ և ընդ մարդկան սակաւ. բայց խորհելով զօրէնսն՝ ուղղեսցես զերկոսին առ Աստուած։</ab>
         </div>
         <div type="ch" n="173">
            <ab>Աւազան բարի հոգւոյ արտօսր. այլ յետ աղօթելոյն յիշեա՝ թէ ընդէր արտասուեցեր։</ab>
         </div>
         <div type="ch" n="174">
            <ab>Զհզօրս աշխարհի մի՛ երաներ, քանզի հզօրք զօրութեամբ դատեսցին. ուստի զդատաւոր նոքա անաչառ ունիցին։</ab>
         </div>
         <div type="ch" n="175">
            <ab>Պարտէ վաստակել որք յԱդամայ, իսկ զվաստակոյն օրինօք զփոխադարձն շահել։</ab>
         </div>
         <div type="ch" n="176">
            <ab>Հարկ է ժառանգաց Եւայի տրտմել. այլ յորժամ զտրտմութինն գոհութեամբ ընդունիմք, յօրհնութիւն մեզ լինի անէծքն՝ որ յարարչէն մերմէ։</ab>
         </div>
         <div type="ch" n="177">
            <ab>Իբրև զճրագ զմիտս քո առ գործն ստացիր. քանզի սա յայտնէ քեզ որ ինչ բարին է, և որ ինչ ապիրատն գործեցեր։</ab>
         </div>
         <div type="ch" n="178">
            <ab>Զանձինս դատեսցուք, և դատաւորն հաճեալ լինի. քանզի ուրախ լինի որպէս բարերար՝ տեսանելով զմեղաւորն ցրուեալ զմեղսն։</ab>
         </div>
         <div type="ch" n="179">
            <ab>Որ ինչ աղտեղի գործեմք, ապաշխարութեան արտասուօք լուասցուք, քանզի զպատկերն սուրբ ընդունելոց եմք։</ab>
         </div>
         <div type="ch" n="180">
            <ab>Յառաջ քան զյանդիմանելով մերոց անձանց խոստովանութեամբ բժշկեսցուք, որպէս զիշահեսցուք դեղովք զտանջանսն։</ab>
         </div>
         <div type="ch" n="181">
            <ab>Որպէս կապեալք դժուարաւ գնան, սոյնպէս զընթացս առաքինութեան որք պատաղեալ են յաշխարհիս սէր։</ab>
         </div>
         <div type="ch" n="182">
            <ab>Պարտ է զմեղս ատել. քանզի այսպէս յորոգայթէ վաղվաղակի ելցէ, թէ և սողոսկեաց ոք ի նա։</ab>
         </div>
         <div type="ch" n="183">
            <ab>Որ ոք ոչ ատէ զմեղս, ընդ մեղաւորս դատի ի Տեառնէ, թէպէտ և մեղս ոչ գործէ։</ab>
         </div>
         <div type="ch" n="184">
            <ab>Ի վերայ մերձաւորի մեղուցելոյ հառաչեա, որպէս զի և զանձնդ սգասցես, քանզի ամենեքեան մեղաց պարտաւոր եմք։</ab>
         </div>
         <div type="ch" n="185">
            <ab>Յիշեցո սիրելւոյ քո մեղուցելոյ զերկիւղ դատաստանին, քանզի բուժան հասարակաց է դեղն խորհելոյն զայսոսիկ։</ab>
         </div>
         <div type="ch" n="186">
            <ab>Ասել ինչ կամ գործել նկատելով հոգ տար, որ յետ սակաւ միոյ տալոց ես պատասխանի, և զգաստանաս յերկիւղէ անտի ուղղելով զիրսն։</ab>
         </div>
         <div type="ch" n="187">
            <ab>Ի մեղաց տանջանաց երկիր և յամօթոյ անտի սարսեա, քանզի անբաւ չար են։</ab>
         </div>
         <div type="ch" n="188">
            <ab>Հանդերձեալ բարեացն գեղեցկութիւնք անբաւ են, իսկ արդիս հովանի և ծուխ և պղպջակք։</ab>
         </div>
         <div type="ch" n="189">
            <ab>Մի՛ սերմաներ չարիս, քանզի հունձք մերձեալ են, և հուրն զերկրագործս փշոյն ընդունի։</ab>
         </div>
         <div type="ch" n="190">
            <ab>Վարդք աշխարհիս կեղծաւորք և ագահք և ցանկասէրք են. այլ փոքր մի ներեա, և տեսցես զխոտն առ ոտն կոխեալ։</ab>
         </div>
         <div type="ch" n="191">
            <ab>Ամենայն գործք չարք սպառազէն են սատանայի. իսկ նորա սպառազինեալ՝ չարաչար մարտնչի ընդ այնոսիկ որք սպառազինեցինն զնա։</ab>
         </div>
         <div type="ch" n="192">
            <ab>Կամիս զտկարութիւն թշնամւոյն վանել. զմեղս ի բաց արա ի քէն, և մերկացեալ նորա ի թևոցն՝ որպէս ճնճղուկ կատակի։</ab>
         </div>
         <div type="ch" n="193">
            <ab>Վայ ամբարշտին, յորժամ ամենեքեան լոսաւորին, նա միայն խաւարի։</ab>
         </div>
         <div type="ch" n="194">
            <ab>Վայ հայհոյիչին, զի կապի լեզուն և պատասխանի տալ Դատաւորին ոչ կարէ։</ab>
         </div>
         <div type="ch" n="195">
            <ab>Վայ անօրինին, զի առ Դատաւոր խիստ և արդար Օրէնսդիր երթալոց է։</ab>
         </div>
         <div type="ch" n="196">
            <ab>Վայ ագահին, զի մեծութիւն նորա եթող զնա, և հուրն անշէջ ընդունի զնա։</ab>
         </div>
         <div type="ch" n="197">
            <ab>Վայ հեղգոյն, զի խնդրեսցի ժամանակն զոր ծուլութեամբ մաշեաց։</ab>
         </div>
         <div type="ch" n="198">
            <ab>Վայ ամբարհաւաճին, յորժամ մտանէ ի գերեզմանն, ուսանի զինքն թէ ով իցէ։</ab>
         </div>
         <div type="ch" n="199">
            <ab>Վայ պոռնկասիրին, զի աղտեղացուցանէ զպատմուճանն զհարսնական, և յարքունական հարսանեացն ամօթով մտանի ի տանջանս։</ab>
         </div>
         <div type="ch" n="200">
            <ab>Վայ բամբասողին և ընդ նմին արբեցողին. ընդ սպանողս և ընդ պոռնիկս դատեսցին։</ab>
         </div>
         <div type="ch" n="201">
            <ab>Վայ փափկացողին, զի առժամանակեայ է, և որպէս զուարակ ի զենումն պարարի։</ab>
         </div>
         <div type="ch" n="202">
            <ab>Վայ կեղծաւորին, զի հովիւն ուրասցի զնա, և դատաւորեն՝ գայլ համարի զնա հօտին։</ab>
         </div>
         <div type="ch" n="202i">
            <ab>Վայ յաչաղկոտին, զի մախացաւ ընդ բարիսն՝ որ նմա պատրաստեաց արդարադատն։</ab>
         </div>
         <div type="ch" n="202j">
            <ab>Վայ բարկացողին, որ ոչ ունի զհամեստութիւն բարւոյ, զի վրէժխնդիր է Դատաւորն:</ab>
         </div>
         <div type="ch" n="202k">
            <ab>Վայ ոխակալին և անողորմին, զի անհաշտ և անողորմ Դատաւորի հանդիպին։</ab>
         </div>
         <div type="ch" n="203">
            <ab>Երանի որ գնայ զնեղ ճանապարհն, քանզի պսակազգեաց և սուրբ մտանէ յերկինս։</ab>
         </div>
         <div type="ch" n="204">
            <ab>Երանի որ եթող զամենայն ցանկութիւնս, քանզի դողան մարտնչելով ընդ նմա դևք։</ab>
         </div>
         <div type="ch" n="205">
            <ab>Երանի որ հոգւով սուրբ է և առաքինութեամբ անկեղծաւոր. քանզի դատելոց է զաշխարհ, և ոչ ինքն դատի ընդ աշխարհի։</ab>
         </div>
         <div type="ch" n="206">
            <ab>Երանի որ բարձր է վարուք և խոնարհ մտօք, քանզի նմանող է Քրիստոսի և նստակից նորա։</ab>
         </div>
         <div type="ch" n="207">
            <ab>Երանի է անձն՝ յորոյ լեզուէ օրէնք ոչ անջատին, քանզի ի սմանէ Աստուած ոչ մեկնի։</ab>
         </div>
         <div type="ch" n="208">
            <ab>Երանի որ բազմաց բարի առնէ, քանզի բազում ջատագովս ունի ի դատաստանին։</ab>
         </div>
         <div type="ch" n="209">
            <ab>Երանի որ ոչ խառնաբնդորէ զառաքինութիւնս, քանզի հեծանոց Դատաւորին ոչ կտակի։</ab>
         </div>
         <div type="ch" n="210">
            <ab>Երանի որ յարդարէ զգործս իւր յառաջ քան զբորբոքել հնոցին, որով ամենայն փորձի։</ab>
         </div>
         <div type="ch" n="211">
            <ab>Երանի որ ի հանդերձեալսն ճեպի, քանզի սա զապականութիւն խոտէ և ձգէ ի կեանս։</ab>
         </div>
         <div type="ch" n="212">
            <ab>Երանի որ ցրուէ զչարիս խոստովանութեամբ [+ և ժողովէ զբարիս առաքինութամբ], և սրբութեամբ Սրբոյն առաջի կայցէ։</ab>
         </div>
         <div type="ch" n="213">
            <ab>Եւ գլուխ բանիս. անձն, մի՛ հեղգար, զի յետ աստեացս զկշիռն ընդունելոց ես ի Տեառնէ։</ab>
         </div>
      </body>
   </text>
</TEI>
<?xml version="1.0" encoding="UTF-8"?>
<?xml-model href="../../../TAN-2021/schemas/TAN-T.rnc"?>
<?xml-model href="../../../TAN-2021/schemas/tan.sch"?>
<TEI xmlns="http://www.tei-c.org/ns/1.0" TAN-version="2021" id="tag:kalvesmaki.com,2014:text:cpg6583b:hye:venice-1855:b">
   <teiHeader>
      <fileDesc>
         <titleStmt>
            <title/>
         </titleStmt>
         <publicationStmt>
            <ab/>
         </publicationStmt>
         <sourceDesc>
            <ab/>
         </sourceDesc>
      </fileDesc>
   </teiHeader>
   <head xmlns="tag:textalign.net,2015:ns">
      <name>Second Armenian translation of the Greek text of Maxims Useful for Life, part two from the Vitae Patrum (1855)</name>
      <master-location href="https://raw.githubusercontent.com/Arithmeticus/TAN-Evagrius/master/cpg6583b/cpg6583b.hye.1855.venice.a.xml"/>
      <license which="by_4.0" licensor="kalvesmaki"/>
      <work which="cpg6583b"/>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2018-05-29-04:00"/>
      </vocabulary>
      <source which="CAM 1855"/>
      <adjustments>
      </adjustments>
      <vocabulary-key>
         <div-type xml:id="ch" which="chapter"/>
         <person xml:id="karapetyan" which="Hovsep Karapetyan"/>
         <person xml:id="kalvesmaki" which="Joel Kalvesmaki"/>
      </vocabulary-key>
      <file-resp who="kalvesmaki"/>
      <resp roles="transcriber" who="karapetyan"/>
      <resp roles="editor" who="karapetyan kalvesmaki"/>
      <change when="2025-11-14" who="kalvesmaki">Started file</change>
      <comment when="2025-11-14" who="kalvesmaki">Fr. Hovsep Karapetyan transcribed the 1855 publication, and
         Joel Kalvesmaki arranged the material into the TAN-TEI file.</comment>
      <to-do> </to-do>
   </head>
   <text>
      <body xml:lang="hye">
         <milestone unit="volume" n="2"/>
         <milestone unit="page" n="684"/>
         <div type="title" n="title">
            <p>ՊԱՏՈՒԵՐՔ ՈԳՒՈՅ</p>
         </div>
         <div type="ch" n="114">
            <ab>Ճանապարհք յառաքինութեան յաշխարհէ փախուստք, բարի և համառօտ։</ab>
         </div>
         <div type="ch" n="115">
            <ab>Պարտ է որ փափաքինն յանապականութիւն, ոչ ինչ վարկանել զապականացուս։</ab>
         </div>
         <div type="ch" n="116">
            <ab>Եթէ ճշմարիտ կենացն ցանկասցիս, միշտ ընկալ զմարդկային մահ։ </ab>
         </div>
         <div type="ch" n="117">
            <ab>Ատեա զմերձակայ կենցաղս, զորոյ տեսանես զանիւս անարգաբար հոլովեալ։</ab>
         </div>
         <div type="ch" n="118">
            <ab>Մի՛ ցանկար բարեաց, որոց պէտքն անցանեն և ստացումն կորնչի։</ab>
         </div>
         <div type="ch" n="119">
            <ab>Ծաղր արա զերջանիկսն, և թշուառացելոցն ախտակից լեր. վասն զի այս վարձուց, և այն իմաստասիրութեան առիթ լինի։</ab>
         </div>
         <div type="ch" n="120">
            <ab>Ի համբերութիւնս նահատակեցիր, յորս ծանեաք հրահանգեալս և զվկայսն. վասն զի և զմտաց մերոց զվկայութիւնս մեք պահանջիմք։</ab>
         </div>
         <div type="ch" n="121">
            <ab>Քան զամենայն նախապատիւ արա զոգիդ. առաքինութեանն ցօղ առանց աշխատութեան լինի։ </ab>
         </div>
         <div type="ch" n="122">
            <ab>Ամենայն աստի իրք ապականացուք են, բայց հոգին է անապական. նախապատիւ առնել քան
               զապականացուն զանապականն պատշաճ է։</ab>
         </div>
         <div type="ch" n="123">
            <ab>Պատրաստեցիր առ տրտմականսն և շահաւորսն առաւել։</ab>
         </div>
         <div type="ch" n="124">
            <ab>Մի՛ խնդրեր յԱստուծոյ զհեշտալիսն, այլ միայն զօգտակարսն. քանզի զայսոսիկ խնդրելով ոչ տայ քեզ, և եթէ առցես՝ ապականին։</ab>
         </div>
         <div type="ch" n="125">
            <ab>Մի՛ ապագովեր զաղքատութիւնն, զի առանց զբաղանաց յօրէնս զնահատակն գործէ։</ab>
         </div>
         <div type="ch" n="126">
            <ab>Մի՛ հրճուիր յընչեղութեան. վասն զի որ յաղագս նորա հոգք են՝ որոշեն զբազումս ակամայ զմարդիկ։</ab>
         </div>
         <div type="ch" n="127">
            <ab>Մերձ է ի վախճան. որ պղերգն է, պատրաստեսցի ի տանջանս։</ab>
         </div>
         <div type="ch" n="128">
            <ab>Ոչ է հեռի ամառն. ի փշոց այսուհետև ազատեսցուք զանձինս</ab>
         </div>
         <div type="ch" n="129">
            <ab>ոչ ինչ զանխլանայ ի Դատաւորէն, որպէս թէ մեղանչելով ի սնոտիս՝ զանխլանալն փութանք։</ab>
         </div>
         <div type="ch" n="130">
            <ab>Նախ քան ի մարդկանէ՝ պատկառեա ի հրեշտակաց, վասն զի յոլովք առ մեզ մերձ կան, յամենայն ի վատթարագործոց հեռասցուք։</ab>
         </div>
         <div type="ch" n="131">
            <ab>Հոգա յաղագս Դատաւորին լծոյ, և ամենայն որ ինչ ի քեզ ախտ և կամ հեղգութիւն աշխարհական՝ արտաքս հան։</ab>
         </div>
         <div type="ch" n="132">
            <ab>Տուգանս լինել զդատարկութիւն և զթուլութիւն վարկիր, և փութա գործել զոր ինչ պահանջիլն հանդերձեալ եմք։</ab>
         </div>
         <div type="ch" n="133">
            <ab>Միշտ զմտաւ ած զկենցաղոյս անհաստատութիւն, և ոչ ինչ իրք որ ի սմա են՝ զքեզ բաղբաղել կարեն։</ab>
         </div>
         <div type="ch" n="134">
            <ab>Զուարճալիք առժամանակեայք երկրայինք զքեզ մի՛ հեշտացուցանեն, քնազի կարթ է ոգւոյ և իբրև զձուկն որսայ։</ab>
         </div>
         <div type="ch" n="135">
            <ab>Մի՛ բաղձար փորձութեանց, բայց զօրութիւն ցոյց։</ab>
         </div>
         <div type="ch" n="136">
            <ab>Մի՛ երբէք զարտասուեալ աղքատն անտես արասցես, զի մի՛ անտես եղիցին և քո աղօթից արտասուքն։</ab>
         </div>
         <div type="ch" n="137">
            <ab>Իմաստասիրութիւն ընտիր ստացուած է մարդկան, և է միածին, միայն միայնում ստացողին մերձ լինել կամի։</ab>
         </div>
         <div type="ch" n="138">
            <ab>Պատմուճան է առաքինութիւն Աստուծոյ, զայն անկ և լիցիս զգեցուցանող որ զարարածս զգեցոյց։</ab>
         </div>
         <div type="ch" n="139">
            <ab>Որ ի յերկրի է՝ գողանան, ի յերկնի գործեա, վասն զի անդ որ կապտենն՝ նոցա մատունք ոչ մատնեն։</ab>
         </div>
         <div type="ch" n="140">
            <ab>Հրաժարել պարտ և արժան է ի փափկութէան, վասն զի ձգեն ի գործ՝ յորս հառաչանք զկնի զգաստանալոյ լինին։</ab>
         </div>
         <div type="ch" n="141">
            <ab>Խորհուրդս անարատս ընտրեա և ի մարմնաւորացն գարշեցիր, վասն զի ապականեն զմարմինն և զոգին պղծեն։</ab>
         </div>
         <div type="ch" n="142">
            <ab>Ոչ երկրաւոր բարիք աջողին առանց աշխատութեան. փոխանակ զի յերկնաւորացն յաղագս աշխատութեանն խոտորիմք.</ab>
         </div>
         <div type="ch" n="143">
            <ab>կամի՞ս զառաքինութիւնս առանց աշխատութեան գործել, զմտաւ ած զվաստակն զի առ ժամանակ մի է և վարձն յաւիտենական։</ab>
         </div>
         <div type="ch" n="144">
            <ab>Որք միանգամ ի յիմար հեշտութիւնս ծնկեցան, զվայելումն դուզնաքեայ և երկար ոգւոյն տանջանս ամբարեցին։</ab>
         </div>
         <div type="ch" n="145">
            <ab>Որոց կեանքն են աղտեղիք, նոցին անասնական են հոգիքն, և սգով զբանականն ի յինքեանս վնասեցին։</ab>
         </div>
         <div type="ch" n="146">
            <ab>Զամենայն վարկիր ապականացու, և զառաքինութիւնն անապական։</ab>
         </div>
         <div type="ch" n="147">
            <ab>Անփոյթ արա յամենեցուն այլոցն՝ որք միանգամ անասնական կազմեն զմարդն.</ab>
         </div>
         <div type="ch" n="148">
            <ab>խնամ տար առաքինութեան, վասն զի Աստուած զԱդամ ի ձեռն իմաստասիրութեանն ցուցանէ։</ab>
         </div>
         <div type="ch" n="149">
            <ab>Եթէ արգելուս զորովայնդ՝ արգել և զլեզուդ, զի մի ի միումն գտցիս ծառայ և ի միւսումն անօգուտ ազատ պատահեսցիս։</ab>
         </div>
         <div type="ch" n="150">
            <ab>Սիրեա զԱստուած քան զքեզ, և յընտանիսն մի՛ ախտակցանար, մի՛ գուցէ հակառակ նմա ըստ ձայնի նորա գտանիցիս որպէս անարժան։</ab>
         </div>
         <div type="ch" n="151">
            <ab>Ժուժկալեա ի նեղութիւնս, քանզի ի նոսա նահատակացն են պսակ։</ab>
         </div>
         <div type="ch" n="152">
            <ab>Երանելի է որ վտանգին չարաչար. բայց որ առնէ՝ երիցս թշուառական. վասն զի Քրիստոսի է ժառանգ որ չարչարին. իսկ որ առնեն՝ սատանայի ժառանգակից է։</ab>
         </div>
         <div type="ch" n="153">
            <ab>Բարի է պահոցն հաց, զի ի խմորոյ հեշտութեանցս է ազատ։</ab>
         </div>
         <div type="ch" n="154">
            <ab>Սուրբ է աղօթիցն սեղան, և ձգէ առ մեզ զսրբոցն սուրբ։</ab>
         </div>
         <div type="ch" n="155">
            <ab>Մի՛ կարծեր զարդարութիւն վայրապար ինչ առաքինութեան լեալ, քանզի առանց նորա ամենայն գործ անմաքուր է։</ab>
         </div>
         <div type="ch" n="156">
            <ab>Եթէ սերմանես յաղքատսն՝ զքո սերմանեա, քանզի օտարոտին քան զորոմն չար է.</ab>
         </div>
         <div type="ch" n="157">
            <ab>կոյր է ողորմածն, որ ոչ իցէ արդար. մշակեա զերկիր զոր հնձել կարես։</ab>
         </div>
         <div type="ch" n="158">
            <ab>Վստահացիր միշտ, բայց մի երկնչիր ի մահուանէ. ճշմարիտ պատկեր առաքինութեան են երկոքեան։</ab>
         </div>
         <div type="ch" n="159">
            <ab>Տպաւորեա ի քեզ զառաքինութիւնս ոչ որպէս խաբելով, այլ որպէս օգտեցուցեալ զտեսողսն։</ab>
         </div>
         <div type="ch" n="160">
            <ab>Ասել պարտ և արժան է զգեղեցիկսն. և որ ոչ զբարիսն գործէ, որպէս զի սկսցի գործով պատկառել ի բանիցն։</ab>
         </div>
         <div type="ch" n="161">
            <ab>Եթէ արկնից բաղձաս, մի՛ ինչ քո յերկրի լիցի. քանզի ոչ թողացուցանէ նա անդրէն ի վեր թռչել։</ab>
         </div>
         <div type="ch" n="162">
            <ab>Մի՛ ախորժեսցես ընչաւէտանալ աղքատասիրութեան աղագաւ, վասն զի ի գոյիցն օրինագրեաց Աստուած ողորմել արդարոց։</ab>
         </div>
         <div type="ch" n="163">
            <ab>Եթէ բաժակ մի ջուր ցուրտ ողորմի տնանկին, ո՞րքան ոք հատուցումն, որ զամենայն սփռեսցէ աղքատաց՝ ամբարէ։</ab>
         </div>
         <div type="ch" n="166">
            <ab>Մի՛ անփոյթ առնիցես ցաւակցութեանն. քանզի որ ի նմանէ է գործն, որ յաղագս մեր մարմնացաւ, ի մարդիկ կացոյց մերձ։</ab>
         </div>
         <div type="ch" n="167">
            <ab>Մի՛ ասիցես՝ պատժեմ զթշնամիս, վասն զի դատաւոր արդար ունիս յեկինս։</ab>
         </div>
         <div type="ch" n="168">
            <ab>Մի՛ ախորժեսցես փարթամանալ, մի՛ փափկանալ, մի՛ փառաւոր լինել, զի ապականացուք են այսոքիկ. բայց մեք ոչ եմք ապականացուք։</ab>
         </div>
         <div type="ch" n="169">
            <ab>Ի վերայ մեռելոց մի՛ողբար, զի հասարակաց է ճանապարհն, և որ ժամանէն՝ երանելի է։</ab>
         </div>
         <div type="ch" n="170">
            <ab>Զմեղաւորն սգա, մի՛ զաղքատացեալն. վասն զի պսակի այնպիսին, իսկ նա պատժի։</ab>
         </div>
         <div type="ch" n="171">
            <ab>Ծաղր արա զկենցաղս՝ զանիւ անկարգաբար հոլովեալ, և զգուշասջիր ի գբոյն՝ յոր հոլովեցուցանէ որք ի նմա նիրհեցինն։</ab>
         </div>
         <div type="ch" n="172">
            <ab>Խօսեա ընդ Աստուծոյ յոլովս և ընդ մարդկան սակաւս. բայց կրթութեամբ օրինացն ուղղեսցես զերկոսեանն։</ab>
         </div>
         <div type="ch" n="173">
            <ab>Լուալի բարեաց անձինն՝ աղօթից արտասուք. այլ զկնի արտասուացն յիշեա վասն որոյ արտասուեցերն։</ab>
         </div>
         <div type="ch" n="174">
            <ab>Զօրաւորաց ի կենցաղումս մի՛ երանիցես, քանզի հզօրք զօրաւորապէս հարցափորձին. ուստի և զԴատաւորն նոքա դառնագոյն ընդունելոց են։</ab>
         </div>
         <div type="ch" n="175">
            <ab>Պարտ և արժան էր վաստակել Ադամայ, և մեք աշխատեալ յօրէնս՝ հատուցումն շահէաք։</ab>
         </div>
         <div type="ch" n="176">
            <ab>Հարկաւոր է Եւայի ժառանգաւորացն վտանգել. բայց յորժամ գոհացող ողորմութեամբ նեղութեանցն համբերեմք, յօրհնութիւն մեզ նզովքն փոփոխին։</ab>
         </div>
         <div type="ch" n="177">
            <ab>Ճրագաւ գիտակցութեամբ առ ի գործս քո վարեցիր. վասն զի այնոքիկ քեզ զորս բարւոք կեցեր և զորս չարաչար՝ ցուցանեն։</ab>
         </div>
         <div type="ch" n="178">
            <ab>Զանձինս դատեսցուք, և դատաւորն ընդ մեզ հաշտի. քանզի խնդայ իբրև տեսանելով զմեղաւորն յորժամ զբեռն ցրուէ։</ab>
         </div>
         <div type="ch" n="179">
            <ab>Եթէ աղտեղի ինչ գործեմք, ցաւի մեզ. ապաշաւանօք լուասցուք, վասն զի հանդերձեալ եմք զկերպարանս մաքուր պահել։</ab>
         </div>
         <div type="ch" n="180">
            <ab>Նախ քան զմերկանալ վիրի հոգւոյն՝ բժշկեսցուք, զի շահիցիմք դեղովքս զառողջութիւն։</ab>
         </div>
         <div type="ch" n="181">
            <ab>Զոր օրինակ դժուարաւ կապեալքն գնան, նոյնպէս զընթացս առաքինութեանն՝ որք վարակեալ են ընդ կենցաղոյս իրս՝ մաքրապէս ոչ կարեն վճարել։</ab>
         </div>
         <div type="ch" n="182">
            <ab>Պարտ և արժան է զմեղս ատել. քանզի այնպէս ի նորա որոգայթսն թէպէտ և գայթակղեսցի ոք, վաղվաղակի առ ինքն գայ։</ab>
         </div>
         <div type="ch" n="183">
            <ab>Որ ոչ ատէ զմեղս, մեղաւոր է, թէպէտ և ոչ գործ է զմեղս՝ դատապարտեալ է նա։</ab>
         </div>
         <div type="ch" n="184">
            <ab>Որ յընկերակիցսն մեղանչէ՝ հառաչեա վասն նորա, զի և վասն քո հառաչեսցես, քանզի ամենեքեան մեղաց պարտապան եմք։</ab>
         </div>
         <div type="ch" n="185">
            <ab>Յիշեցո զԴատաւորն՝ գլորելոյն որ գայթակղի, և զքո մեծամեծ վէրս, վասն զի հասարակաց խորհրդոց է դեղն։</ab>
         </div>
         <div type="ch" n="186">
            <ab>Ասել ինչ եթէ հանդերձեալ իցես և կամ գործել, որ զկնի փոքր ինչ պատասխանիքն լինելոց՝ հոգա, և ողջախոհանաս երկիւղիւ յարմարեալ։</ab>
         </div>
         <div type="ch" n="187">
            <ab>Ի մեղացն տանջանաց երկիր և յոմօթոյն զարհուրեաց, զի երկոքեանն անչափ չար են։</ab>
         </div>
         <div type="ch" n="188">
            <ab>Հանդերձելոց բարեացն և գեղեցկութիւնն և յոլովութիւնն անբաւ է, բայց այսոքիկ ստուեր և ծուխ և պղպջակք։</ab>
         </div>
         <div type="ch" n="189">
            <ab>Մի՛ սերմաներ զչար, վասն զի ամառն մերձ է, և հուր մշակի փշոցն կայ մնայ։</ab>
         </div>
         <div type="ch" n="190">
            <ab>Վարդ կեղծաւոր են կենցաղոյս աւելաստացուքն հեշտասէրք. բայց եթէ փոքր ինչ ժուժկալես, տեսանես զխոտն կոխեալ։</ab>
         </div>
         <div type="ch" n="191">
            <ab>Յամենայն չար գործ զինէ սատանայ. և զինեալ, չարաչար՝ որք զինեցինն զնա՝ վարի ի նոսա։</ab>
         </div>
         <div type="ch" n="192">
            <ab>Կամիս զթշնամին տկարացուցանել, զմեղսն պարուրեա, և մերկացեալ ի թևոցն՝ իբրև զձագ խաղ լինի։</ab>
         </div>
         <div type="ch" n="193">
            <ab>Վայ ամբարշտին, յորժամ ամենեքեան լուսաւորին, նա միայն խաւարանայ:</ab>
         </div>
         <div type="ch" n="194">
            <ab>… տացէ Դատաւորին զոր ոչն ունի։</ab>
         </div>
         <div type="ch" n="195">
            <ab>Վայ մեղաւորին, զի առ խիստ Դատաւորն և առ արդար Օրինադիրն երթայ։</ab>
         </div>
         <div type="ch" n="196">
            <ab>Վայ աւելաստացուին, ընչեղութիւնն ի նմանէ փախչի, հուրն կայ մնայ։</ab>
         </div>
         <div type="ch" n="198">
            <ab>Վայ ամբարտաւանին, յորժամ մտցէ ի գերեզմանն, ուսանի զինչ ոք էրն։</ab>
         </div>
         <div type="ch" n="199">
            <ab>Վայ բոզասիրին, զի աղտեղէ զփեսայական պատմուճանն, և ի թագաւորական հարսանեացն ամօթով արտաքս անկանի։</ab>
         </div>
         <div type="ch" n="200">
            <ab>Վայ թշնամանողին ընդ նմին և արբեցողին. ընդ սպանողս կարգին և ընդ շնացողս պատժին։</ab>
         </div>
         <div type="ch" n="201">
            <ab>Վայ փափկացելոյն, իբրև զզուարակ ի սպանումն բտեալ պարարի։</ab>
         </div>
         <div type="ch" n="203">
            <ab>Երանի որ զնեղ ճանապարհն գնասցէ, վասն զի պսակազգեստ ի յերկինս մտանէ։</ab>
         </div>
         <div type="ch" n="204">
            <ab>Երանի որ զհեշտութիւնս կոխէ, քանզի դողան ի պատերազմէն որ ընդ նմա է՝ դևքն։</ab>
         </div>
         <div type="ch" n="205">
            <ab>Երանի որ մաքուր է յառաքինութիւնս և հոգւով անկեզծաւոր. վասն զի զաշխարհն դատել հանդերձեալ է, և ոչ ընդ աշխարհի դատապարտի։</ab>
         </div>
         <div type="ch" n="206">
            <ab>Երանի որ զվարս բարձրագոյն ունիցի և զխորհուրդս նուաստս, զի Քրիստոսի նմանող է այնպիսին և նմա աթոռակից եղև։</ab>
         </div>
         <div type="ch" n="207">
            <ab>Երանի որ յօրինաց լեզուաց ի բաց ոչ եկաց, քանզի զնա ի խորանէ Աստուծոյ ոչ որոշեն։</ab>
         </div>
         <div type="ch" n="208">
            <ab>Երանի որ բազմաց զբարիս գործէ, զի զբազումս ունի բարեխօս ի դատաստանին։</ab>
         </div>
         <div type="ch" n="209">
            <ab>Երանի որ ոչ ապախտ առնէ զառաքինութիւնս, ի հեծանոցէ Դատաւորին ոչ լինիցի խաղ։</ab>
         </div>
         <div type="ch" n="210">
            <ab>Երանի որ զիւր գործսն զարդարէ նախ քան զլուցանել հրոյն, որով ամենեքեան քննին։</ab>
         </div>
         <div type="ch" n="211">
            <ab>Երանի որ ճեպեսցի ի հանդերձեալ կեանսն, վասն զի մերձակայքս փտին և ապականին և ի մահ ձգին։</ab>
         </div>
         <div type="ch" n="212">
            <ab>Երանի որ զվատթարսն ցրուէ զորս ժողովեաց, և մաքրապէս սուրբ Դատաւորին մերձ կացցէ։</ab>
         </div>
         <div type="ch" n="213c">
            <ab>Գլուխ բանիցս. զանձն անփոյթ մի՛ առներ, հանդերձեալ ես զկնի փոքր ինչ լծով անդր երթալ։</ab>
         </div>
      </body>
   </text>
</TEI>
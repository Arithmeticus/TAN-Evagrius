<?xml version="1.0" encoding="UTF-8"?>
<?xml-model href="../../../TAN-2021/schemas/TAN-TEI.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     TAN-version="2021"
     id="tag:kalvesmaki.com,2014:cpg2448.kat.1984.makharashvili">
   <teiHeader>
      <fileDesc>
         <titleStmt>
            <title>Περὶ τὰς ἀντιζύγους τῶν ἀρετῶν κακίας</title>
            <author>Evagrius Ponticus</author>
            <respStmt>
               <resp>Edited by</resp>
               <persName full="yes">
                  <forename full="yes">Makharashvili</forename>
                  <surname full="yes">Soso</surname>
               </persName>
            </respStmt>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
      <encodingDesc>
         <p/>
      </encodingDesc>
   </teiHeader>
   <head xmlns="tag:textalign.net,2015:ns">
      <name xml:lang="eng">Makharashvili's edition of the medieval Georgian translation of 
         Vices and Virtues</name>
      <master-location href="http://evagriusponticus.net/tan/cpg2448/cpg2448.kat.1984.makharashvili.xml"/>
      <license which="by_4.0" licensor="kalvesmaki"/>
      <work which="Vices"/>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2025-12-16"/>
      </vocabulary>
      <source which="makharashvili 1984"/>
      <adjustments/>
      <vocabulary-key>
         <person xml:id="tkebuchava" which="Lasha Tkebuchava"/>
      </vocabulary-key>
      <file-resp who="kalvesmaki"/>
      <resp who="tkebuchava" roles="transcriber"/>
      <resp who="kalvesmaki" roles="editor"/>
      <change when="2025-12-16" who="kalvesmaki">Started file</change>
      <to-do>
         <comment when="2025-12-16" who="kalvesmaki">Check alignment</comment>
      </to-do>
   </head>
   <text>
      <body xml:lang="kat">
         <div type="title" n="title">
            <p>თანაშეუღლვილთათჳს</p>
         </div>
         <div type="section" n="pr">
            <p>უსაჴმარჱსადრე შევრაცხეთ თანაშეუღლვილნი იგი სათნოებათა თანა უკეთურებანი, რაჲთა მსწრაფლ დაიმორჩილოს შენგან მაგან შრომისმოყუარებამან, რამეთუ ვიდრე გონებაჲ ჩუენი მოვჴანთ და გულისსიტყუათა იგი ეკალნი დათესულისა მისგან ყანისა აღმოვფხურენით. 
               არათუ საქმეთაგან, რომელ ვქმნენით ჩუენ <ref cRef="cf. Tit. 3,5"/>, ამას ზედა მივიწიენით, არამედ რამეთუ სახედ გუაქუნდეს ჩუენ სიცოცხლისანი იგი სიტყუანი, რომელნი გუესმეს წმიდათაგან მამათა, რომელთა-იგი და ვიეთთა საქმეთა თჳთმხილველ ვიყვენით.
               ხოლო ყოვლად ზეგარდამო მავალისაგან იყო, რომელ-იგი ცოდვილთა აუწყეს გონება მაცთურთა მათ ძჳრისზრახვანი, <milestone unit="folio" n="33r"/> რომელი განგუაკრძალებს და გუეტყჳს: 
               „რაჲ გაქუს, რომელ არა მიგიღებიეს?“ <ref cRef="1 Kor. 4,7"/> რაჲთა მოღებისა მისთჳს ვჰმადლობდეთ მომცემელსა მას. 
               ხოლო ჩუენ თანადადგრინებისა მისთჳს, რაჲთა არა თავსა თჳს[ს]ა ვიჩემოთ დიდებისმოქადულებითა და მომცემელსა მას უვარს-ვჰყოფდეთ, რომლისათჳს იტყჳსცა: 
               „უკუეთუ მიგიღებიეს, რაჲსა იქადი, [ვითარცა] არა-მოღებულსა?“ <ref cRef="1 Kor. 4,7"/> და თქჳს, ვითარმედ: „აწვე ეგერა განმდიდრებულ ხართ“ <ref cRef="1 Kor. 4,8"/>, რომელნი-ეგე საქმითა გლახ[ა]კ ხართ;
               „აწ ეგერა მაძღარ ხართ“ <ref cRef="1 Kor. 4,8"/>, რომელთა-ეგე სწავლად გიწყიეს ოდენ. რომელ-ესე აწ ჩემ ზედა მოიწია, რომლისათჳს მივასხებიან სიტყუანი და საქმეთა სიგლახაკესა დავჰფარავ; და რომლითა ესე ვასწავებ ზრახვითა სწავლასა მოწ[ა]ფებრსა, ეგრე თანა-წარვიცოდებ. 
            </p>
            <p>არამედ მითცა, რავდენ-რაჲ თქუენ შორის შენდობაჲ იყოს, აჩუენეთ ესე ჩემ ზედა, რაჲთა თანაშეუღლვილნი იგი სათნოებათა სიბოროტენი მეყსეულად დავიმორჩილნეთ. 
               და ვასწავებდეთ, რაჲ-იგი არს ნაყროვანებაჲ, რომლისათჳს არს მარხვაჲ; 
               რაჲ-იგი არს სიძვაჲ და სიწმიდჱ; 
               რაჲ-იგი არს ვეცხლისმოყუარებაჲ და უპოვარებაჲ; და მწუხარებაჲ, რომლისა თანა არს სიხარული; 
               რაჲ-იგი არს გულისწყრომაჲ და სულგრძელებაჲ; მოწყინებაჲ და მოთმინებაჲ; 
               რაჲ-იგი არს ოცნებაჲ და არა-ოცნებაჲ; შურებაჲ და უშურველობაჲ; ამპარტავანებაჲ და სიმდაბლჱ. 
               ესე თანაშეუღლებულ და თანამბრძოლ და მჴდომ არიან ურთიერთარს. მეყსეულად ესრჱთ დავიმორჩილ[ნ]ეთ.
            </p>
         </div>
         <div type="section" n="1">
            <p>ნაყროვანებისათჳს</p>
            <milestone unit="folio" n="33v"/>
            <p>ნაყროვანებისათჳს
               ნაყროვანებაჲ არს სიძვისა დედაჲ,
               მზრდელი გულისსიტყუათაჲ, 
               მარხვისა უძლურებაჲ, 
               ფრიად ჭამისა ძლიერება, 
               მონაზონებისა პირისდამქცეველი, 
               სტომაქისა საშინელი, 
               გამოხატვაჲ ჭამადთაჲ,
               აჩრდილად გამოწერაჲ სანოაგეთაჲ, განტევებული კიცჳ, 
               უაღჳროჲ სიბორგილე, 
               სადგურ სენაკისა, 
               სიცოცხლისა მოშურნე, 
               ზღუდე განსავალთა, 
               იწროება ნაწლევთა, 
               გინებისა სავსება, 
               სიძვისა ნივთ, 
               გონებისა მწიკულევანება, 
               ჴორცთა მყრალობა, 
               ტჳრთი ძილისაჲ, 
               წყუდიადი სიკუდილი.
            </p>
            <p>მარხვისათჳს</p>
            <p>მარხვაჲ – მუცლისა აღჳრ, 
               უძღებებისა გუემა, 
               ზომისა სასწორ, 
               გემოდ ჭამისა ჭიმი, 
               განსუენებისა განშორება, 
               ძჳრისხილვისა შემყოფი, 
               გულისსიტყუათა დამწყ[ს]ელი, მღჳძარებისა თუალი, 
               განჴურვებისა მაბრკოლებელი, 
               ჴორცთა მასწავლელი 
               და სულისა ამაღლებაჲ, 
               შრომათა გოდოლი 
               და სახეთა ზღუდჱ, 
               ჩუეულებათა დაწყნარებაჲ 
               და ვნებათა აღმცირებაჲ, 
               მოსიკუდილი ასოთა, 
               განმაცოცხლებელ სულთა, 
               აღდგომისა მსგავსება 
               და სიწმიდისა მყოფება.
            </p>
         </div>
         <div type="section" n="2">
            <p>სიძვისათჳს</p>
            <p>სიძვაჲ – ნაყროვანებისა მუცლადღება, 
               წინაჲს დამჴსნელ გულისა, 
               მჴურვალებისა საჴუმელ, 
               ძმადი კერპთაჲ, 
               უნათესაო საქმე, 
               აჩრდილად გამოჩინებულ ხატ, 
               საუცრებით შერთვა, 
               სიზმართა ცხედარ, 
               უგრძნულად შერევა, 
               თუალთა შემტყუველ, 
               ხედვა ურცხჳნოებით, 
               ლოცვისა მართლუკუნ-მაქცეველ, 
               კადნიერებისა სირცხჳლ, 
               სასოწარკუეთილებისა <milestone unit="folio" n="34r"/> წინამძღუარ, 
               კდემულებისა ჴელისწარმპყრობელ.
            </p>
            <p>სიწმინდისათჳს</p>
            <p>
               სიწმინდჱ – სიმჴნისა ძეგლი, 
               
               
               არაწმიდებისა გონებისა მჴმილი, 
               გულისსიტყუათა წინადაცუეთაჲ, 
               არაწმიდებისა მოკ[უ]ეთაჲ, 
               ბუნებისა წილ დანერგვაჲ, 
               მჴურვალებისა წინააღმდგომი, 
               საქმეთა თანამოქმედი 
               და მოთმინებისა შემწჱ, 
               გულისა ბრწყინვალებაჲ 
               და ლოცვისა თანამზრახვალი.
            </p>
         </div>
         <div type="section" n="3">
            <p>ვეცხლისმოყუარებისათჳს</p>
            <p>ვეცხლისმოყუარებაჲ – საკერპოჲ ანგარებისაჲ, 
               წინაჲსწარმეტყუელებაჲ სიყმილისაჲ, 
               სიძჳრისა რიცხჳ, 
               დაუნჯებული სიტყჳსყოფაჲ, 
               ტყუენვისა სიმდიდრჱ, 
               სიცრუვისა ნათესავი, 
               
               სნეულებათა სარწმუნოებაჲ, 
               მრავალწელ ცხორებისა მისანი,
               საქმისმოყუარებისა ფერჴი, 
               უძილობისა თანამზრახვალი, 
               მუცლისა სიგლახაკჱ, 
               საზრდელისა სილიტონჱ, 
               განუძღებელი სიბორგილი, 
               მრავალმზრუნველი უკეთურებაჲ.
            </p>
            <p>ნეფსით უპოვრებისათჳს</p>
            <p>უპოვარებაჲ – ვეცხლისმოყუარებისა ძირით მოფხურაჲ, 
               
               ნაყოფი სიყუარულისაჲ 
               და ჯუარი ცხორებისაჲ, 
               ულმობელი ცხორებაჲ, 
               უშურველი საუნჯჱ, 
               უზრუნველი ფარი, 
               მიმოუტაცებელი გონებაჲ, 
               აურაცხელი ნაყოფი, 
               მიუწდომელი სიმდიდრჱ, 
               ზრუნვისა ცელი, 
               სახარებისა საქმჱ, 
               ადვილად განრინებაჲ სოფლისაგან, 
               მალედ მორბედი მოღუაწჱ.
            </p>
         </div>
         <div type="section" n="4">
            <p>მწუხარებისათჳს</p>
            <p>მწუხარებაჲ – ზღვევისა შემაყვანებელ, 
               შეცთომისა თანამზრახვალ, 
               უცხოებისა წინააღმდგომი, 
               ნათესავთა ჴსენება, 
               <milestone unit="folio" n="34v"/> იწროებისა მზირ, 
               მოწყინებისა თანანერგ, 
               განრისხებისა რტო, 
               გინებისა მომაჴსენებელ, 
               სულისა დამაბნელებელ, 
               
               გონებისა მთრვალობა, 
               მაძინებელ წამალ, 
               ხატისა ღრუბელ, 
               ჴორცთა მღილ, 
               გულისსიტყუათა ბჭე, 
               ტყუეობისა კრებულ.
            </p>
            <p>სიხარულისათჳს</p>
            <p>სიხარული – მწუხარებისა მომსპოლველ 
               და ღუაწლსა შინა მადლისმიცემა,
               ლოცვათა სარკე 
               და სალმობათა შინა შუება, 
               ქველისსაქმისა მხიარულება, 
               სოფლისაგან ჯმნისა სამკაულ, 
               სტუმრისმოყუარებისა საყოფელ, 
               სასოებისა შესავედრებელ, 
               შრომილთა საზრდელ, 
               მგლოვარეთა ნუგეშინისმცემელ, 
               მტირალთა ჴელისაღმპყრობელ, 
               ჭირვეულთა შეწევნა, 
               მადლისმიცემისა აღმა[მა]ღლებელ, 
               [ფ]სალმუნებისა სიხარულ, 
               სიყუარულისა თანა მ[ყოფ] 
               და სულგრძელებისა თანა შერაცხილ, 
               გზა მწყემსთა 
               და სახარებაჲ უფლისაჲ, 
               ა[ღ]დგომისა ქადაგებაჲ, 
               მოგზავნება სულისა წმიდისა[ჲ].</p>
         </div>
         <div type="section" n="5">
            <p>რისხვისათჳს</p>
            <p>რისხვაჲ – გონებისა მიმოტაცებაჲ, 
               დაწყნარებისა აღძრვაჲ, 
               ბუნებისა აღრღუევა, 
               განძჳნებელ სახე, 
               ნაწევართა დაჴსნა, 
               მჴურვალება აგზებულ, 
               საჴუმილი გულისაჲ, 
               მოტყინარჱ ალი, 
               გულისწყრომისა რჩული, 
               ენისა სიცხჱ, 
               გინებისა სიცბილი, 
               მწოლარჱ ტიგრი, 
               დედაჲ მჴეცთაჲ, 
               გულისსიტყუათა გესლოვანთა 
               
               დუმილით ლალვაჲ, 
               ლოცვისა საწერტელი, 
               ჴორცთა დამადნობელი 
               და უფერულობისა მომპოვნებელი.
            </p>
            <milestone unit="folio" n="35r"/>
            <p>სულგრძელებისათჳს</p>
            <p>სულგრძელებაჲ – გონებისა საჭურველ, 
               რისხვისა მსჯავრ, 
               გულისა საკურნებელ, 
               განრისხებულთა მოძღუარ, 
               აღშფოთებულთა დაწყნარება, 
               ყუდრო ნავთსადგურ, 
               მწუხარეთა ქველის-ყოფა, 
               ყოველთა მიმართ მშჳდ, 
               მგმობარსა აკურთხევნ, 
               იგინებინ რაჲ, უხარინ, 
               შეურვებულთა ნუგეშინისცემა, 
               მოსავთა სარკე, 
               ძჳრხილულთა წინდ-კეთილ, 
               განკაფულთა მეოხ.</p>
         </div>
         <div type="section" n="9">
            <p>ამპარტავანებისათჳს</p>
            <p>ამპარტავანებაჲ –  
               
               
               
               
               
               
               სიკუდილისა მღჳმჱ, 
               წარსაწყმედელისა კბოდჱ, 
               საჭურველი ეშმაკისაჲ 
               და საზრდელი მსახურთა მისთაჲ, 
               სათნოებისა დაცემაჲ, 
               მოსაჯული ღმრთისაჲ, 
               გონებისა სიბრმჱ, 
               შეუნდობელი სიმთრვალჱ, 
               სიბორგილი ძნიად საკურნებელი, 
               გულისწყრომისა საწერტელი, 
               ანგარებისა შემყოფი, 
               შიშლო[ე]ბაჲ სულისაჲ, 
               საჴედარი ბოროტებისაჲ, 
               ეგჳბტელებრი გუემაჲ,</p>
            <p>(b) სიმდაბლისათჳს</p>
            <p>სიმდაბლჱ – წმიდისა სამებისა ნიჭ, ანგელოზთა ბაძვა, 
               და ეშმაკთა სივლტოლა, 
               სიბრძნისა სახლეულება, 
               და უგუნურებისაგან განშორება, 
               და სულთა განმანათლებელ, 
               გონებისა განმწმედელ, 
               სიკუდილისა ზრუნვა,
               <milestone unit="folio" n="35v"/> და ცოდვათათჳს ღმრთისა მიმართ ვედრება და გარდაჴდა სულთათჳს,
               ვნებისა ტჳრთვაჲ,
 
               და სიყუარულისა მყოფელ, 
               და ფარული საფასჱ, 
               და უპარველი სიმდიდრჱ, 
               და სულთა ცხორებისა თანასახლეულება, 
               და ცხორებისა მის საუკუნოჲსა მომპოვნებელ.
               
            </p>
            <p>(a) სიმდაბლისათჳს</p>
            <p>(a2) მტერობისა დაგებაჲ, 
               მეგობრებისა სიმტკიცჱ, 
               მშჳდობისა შესამტკიცელი, 
               შურისა დამაჭნობელი, 
               მჴდომი რისხვისაჲ, სიბრძნისმოყუარებისა სავსებაჲ.
               
               
               
               
               
            </p>
            <p>(a1) სიმდაბლჱ – 
               დათრგუნვაჲ სოფლისაჲ, 
               უხრწნელებისა სამოსელი, 
               საყდარი უცვალებელი, 
               ძირი ცხორებისაჲ, 
               სასუფე[ვ]ლისა შესავალი, 
               ცათა კარი.
            </p>
         </div>
         <div type="section" n="conclusion">
            <p>ესენი ურთიერთარს მსგავსნი არიან, რომელნიმე არიან ცხორებისა მომატყუებელ, რომელნიმე
               არიან წარსაწყმედელისა წინამძღუარ. რომელნი ბრძენ იყვნენ, დაიცვნენ მცნებანი ესე, მათ
               გულისჴმა-ყვნენ წყალობანი უფლისანი და ცხოვნდენ ღმრთისა მიერ უკუნისამდე.</p>
         </div>
      </body>
   </text>
</TEI>

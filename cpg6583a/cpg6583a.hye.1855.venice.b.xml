<?xml version="1.0" encoding="UTF-8"?>
<?xml-model href="../../../TAN-2021/schemas/TAN-T.rnc"?>
<?xml-model href="../../../TAN-2021/schemas/tan.sch"?>
<TEI xmlns="http://www.tei-c.org/ns/1.0" TAN-version="2021" id="tag:kalvesmaki.com,2014:text:cpg6583a:hye:venice-1855:b">
   <teiHeader>
      <fileDesc>
         <titleStmt>
            <title/>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
   </teiHeader>
   <head xmlns="tag:textalign.net,2015:ns">
      <name>Second Armenian translation of the Greek text of Maxims Useful for Life, part one from the Vitae Patrum (1855)</name>
      <master-location href="https://raw.githubusercontent.com/Arithmeticus/TAN-Evagrius/master/cpg6583a/cpg6583a.hye.1855.venice.a.xml"/>
      <license which="by_4.0" licensor="kalvesmaki"/>
      <work which="cpg6583a"/>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2025-12-27"/>
      </vocabulary>
      <source which="CAM 1855"/>
      <adjustments>
      </adjustments>
      <vocabulary-key>
         <div-type xml:id="ch" which="chapter"/>
         <person xml:id="karapetyan" which="Hovsep Karapetyan"/>
         <person xml:id="kalvesmaki" which="Joel Kalvesmaki"/>
      </vocabulary-key>
      <file-resp who="kalvesmaki"/>
      <resp roles="transcriber" who="karapetyan"/>
      <resp roles="editor" who="karapetyan kalvesmaki"/>
      <change when="2025-12-27" who="kalvesmaki">Started file</change>
      <comment when="2025-12-27" who="kalvesmaki">Fr. Hovsep Karapetyan transcribed the 1855 publication, and
         Joel Kalvesmaki arranged the material into the TAN-TEI file.</comment>
      <to-do> </to-do>
   </head>
   <text>
      <body xml:lang="hye">
         
         <div type="title" n="title">
            <p>ԽՐԱՏՔ ՀՈԳԵՇԱՀՔ ԵՎ ՎԻՃԱԿՔ ԱՐԴԱՐՈՒԹԵԱՆ</p>
         </div>
         <div type="ch" n="1">
            <ab>Զերկիւղն Աստուծոյ ունիջիր և զըղձումն նորա, և սուրբ ստացիր զքեզ յամենայն ինչ վկայութեամբ մտազ քոց։</ab>
         </div>
         <div type="ch" n="2">
            <ab>Զնոյն ինքն Աստուած վերակացու լինել հաւատա՛ ամենայնի զոր ինչ և գործես բարի։</ab>
         </div>
         <div type="ch" n="3">
            <ab>Փախիր ի գովեստից մարդկան և պատկառեա ի պարսաւանաց, զի երկոքումբք ապրիս։</ab>
         </div>
         <div type="ch" n="4">
            <ab>Ուրախացիր գործել զառաքինութիւնս. բայց մի՛ հպարտանար, զի մի՛ գուցէ ընկղմումն ի նաւահանգստի անդ լինիցի։</ab>
         </div>
         <div type="ch" n="5">
            <ab>Որ ինչ օրինօք գործես, զնուազելն ի կատարելութենէ անտի գիտա՛ և մի՛ անհոգ լինիր։</ab>
         </div>
         <div type="ch" n="6">
            <ab>Ամենայն գործոյ զկատարումն նախ քան զսկիզբն քննեալ ստուգեսցես։</ab>
         </div>
         <div type="ch" n="7">
            <ab>Ի տուէ ի ի գիշերի աւուրն յետնում ակն կալ, մի՛ գուցէ ոչ ունիցիս զխնդրելին ընդ քեզ։</ab>
         </div>
         <div type="ch" n="8">
            <ab>Մի՛ խռներ զքեզ ընդ այնոսիկ զորս տեսանես ի լաւաց բամբասեալ։</ab>
         </div>
         <div type="ch" n="9">
            <ab>Փութացիր մի՛ ումեք վնասակար լինել խօսիւք կամ գործովք կամ անհանճարութեամբ։</ab>
         </div>
         <div type="ch" n="10">
            <ab>Մի՛ ուրախանար զուարճութեամբ աշխարհիս, քանզի ծաղիկ խոտոյ շօշափելով թարշամի։</ab>
         </div>
         <div type="ch" n="11">
            <ab>Ի տրտմականս ինչ գոհացող լեր, և լուծն ծանրութեան թեթևանայ յուսովն.</ab>
         </div>
         <div type="ch" n="12">
            <ab>ի փորձութիւնս զգուշացիր, քանզի զբաղումս ի մեծամեծաց անտի յանդիմանեցին։</ab>
         </div>
         <div type="ch" n="13">
            <ab>Մի՛ բամբասեր զերկայնամտութիւնն Աստուծոյ, քանզի հասարակաց է դեղն ի պէտս անձանց։</ab>
         </div>
         <div type="ch" n="14">
            <ab>Ատեա զաշխարհիս զզբաղմունս, բայց նովաւ զԱստուած մի բամբասեր, զի ոչ ընտրես զլաւն։</ab>
         </div>
         <div type="ch" n="15">
            <ab>Նայեսցուք յանձինս, եւ զայլս ոչ այպանեսցուք. քանզի բազում ինչ է ի մեզ, յորոց այլոց մեղադիր լինեմք։</ab>
         </div>
         <div type="ch" n="16">
            <ab>Սաղմոսերգութիւնք եղիցին յաճախ ի բերան քո, քանզի զԱստուած անուանելով հալածես զդևս։</ab>
         </div>
         <div type="ch" n="17">
            <ab>Աղօթք զգուշաւոր լիցին, զի մի՛ գուցէ զայլ ինչ խնդրիցեմք զոր ոչ հաճի Աստուած։</ab>
         </div>
         <div type="ch" n="18">
            <ab>Հանապազ յիշեա՛ զԱաստուած և մի՛ մոռանար, եւ երկինք միտք քո լինին սրբեալ։</ab>
         </div>
         <div type="ch" n="19">
            <ab>Սանձեա զակն, քանզի որպէս ոչ գիտես՝ յածի և բազում վնաս հասուցանէ քեզ։</ab>
         </div>
         <div type="ch" n="20">
            <ab>Խնամեա՛ զլեզու ի լռութիւն, քանզի բազում ինչ լռելն գովելի է քան զասել։</ab>
         </div>
         <div type="ch" n="21">
            <ab>Գործեա՛ խորհելով զխորհուրդս օրինացն, քանզի խորհելն զաստուծոյսն արմատախիլ առնէ զչարեացն խորհուրդս։</ab>
         </div>
         <div type="ch" n="22">
            <ab>Զառաքինութիւն քո ծածկեա՛, իսկ վարուց վկայս բազումս ստացիր, նա և զխիղճս։</ab>
         </div>
         <div type="ch" n="23">
            <ab>Ատեա՛ զցանկութիւն մարմնոյ, քանզի ընդ մարմնոյն և զհոգի աղտեղացուցանէ։</ab>
         </div>
         <div type="ch" n="25">
            <ab>Մի՛ սիրեր զփափկութիւն կամ զգովութիւն աշխարհիս, զի թշնամութիւնք առ Աստուած յերկոցունց աստի ծնանին։</ab>
         </div>
         <div type="ch" n="26">
            <ab>Հրաժարեա՛ յերկրաւոր ուրախութիւնէ, քանզի կարթ է սողոսկելով զխրախճանսն։</ab>
         </div>
         <div type="ch" n="27">
            <ab>Մեծութիւն թէ ունիցիս, ցրուեա՛ ի կարօտեալս, իսկ եթէ ոչ ունիս՝ մի՛ ժողովեր։</ab>
         </div>
         <div type="ch" n="28">
            <ab>Զէն համարեա՛ զպահս սուրբս, եւ զաղօթս՝ պարիսպ ամուր, եւ աւազան՝ զարտասուս։</ab>
         </div>
         <div type="ch" n="28b">
            <ab>Զմեղս խոստովանեալ՝ նկուն առնէ զդևս և լուծանէ զյաւիտենից ամօթն։</ab>
         </div>
         <div type="ch" n="29">
            <ab>Զոր ինչ մեղուցեալ ես, զամենայն հառաչանօք յիշեա՛. եւ լինի այնուհետև անձին հանապազորդեալ զղջումն։</ab>
         </div>
         <div type="ch" n="30">
            <ab>Դարմանեա՛ զաղքատս, քանզի նոքա զԴատաւորն ընդ քեզ հաշտեցուցանեն։</ab>
         </div>
         <div type="ch" n="31">
            <ab>Ի պէտս սրբոց հաղորդեա սիրով, քանզի սոքօք լինի քեզ հաղորդութիւն առ Աստուած։</ab>
         </div>
         <div type="ch" n="33">
            <ab>Լաւ համարեա՛ զբաւականս, եւ յանձնեա Աստուծոյ վասն ամենայն հոգաբարձութեան։</ab>
         </div>
         <div type="ch" n="34">
            <ab>Աշխատեցո՛ զմարմինդ բարւոք վաստակօք, իսկ ամենևին մի՛ տկարացուցաներ։</ab>
         </div>
         <div type="ch" n="35">
            <ab>Գինի սակաւ ըմպիցես, զի որքան նուաղ է, այնքան օգտակար է որք ըմպենն զնա։</ab>
         </div>
         <div type="ch" n="36">
            <ab>Տանջեա՛ զբարկութիւն, քանզի հայր է մոլեգնութեանց և զանցանէ զչափով։</ab>
         </div>
         <div type="ch" n="37">
            <ab>Ի հիվանդութեան իմիք լեալ՝ յառաջ քան զբժիշկս եւ զդեղս, զաղօթս ստացիր։</ab>
         </div>
         <div type="ch" n="38">
            <ab>Զքահանայս զամենեսեան պատուեա՛, սակայն լաւացն հնազանդ լեր և հպատակ։</ab>
         </div>
         <div type="ch" n="39">
            <ab>Սիրեա՛ զտաճար Աստուծոյ, սակայն և զանձնդ տաճար Ամենասուրբ Երրորդութեան արա՛։</ab>
         </div>
         <div type="ch" n="41">
            <ab>Որ ինչ յերկրի են, առժամանակեայ են. այսուհետև մի տրտմիր մերժեալ ի նոցանէ։</ab>
         </div>
         <div type="ch" n="42">
            <ab>Յորժամ խորհուրդ անկանիցի քեզ չարութեան, յիշեա՛ զամօթ մարդկան եւ զԱստուծոյ ի քեզ։</ab>
         </div>
         <div type="ch" n="43">
            <ab>Զգուշացի՛ր լսելեաց և աչաց, քանզի ընդ նոսա առաւել նետք չարին մտանեն։</ab>
         </div>
         <div type="ch" n="44">
            <ab>Յորժամ յաղօթս կայցես, զմաիտսդ առ Աստուած վերացո՛. եթէ զբաղեալ իցէ՝ դարձո՛։</ab>
         </div>
         <div type="ch" n="45">
            <ab>Ո՛չ դադարեն միտք ի խորհուրդս ծնանելոյ, իսկ դու զապիրատսն կորզեա՛ և զլաւսն ստացիր։</ab>
         </div>
         <div type="ch" n="46">
            <ab>Ուրա՛խ լեր ընդ խոնարհութիւն. քանզի որ ի սմանէ բարձրութիւնն է, չիք անկումն։</ab>
         </div>
         <div type="ch" n="47">
            <ab>Ճգնեա՛ այնչափ, որքան ճնշել զշարժումն մարմնոյ. ապա եթէ տկարանայ մարմինդ, զառողջութիւն տուր եւ մի՛՝ գրգումն։</ab>
         </div>
         <div type="ch" n="48">
            <ab>Զչար խորհուրդս բարւոք խորհրդովն արտաբերեա՛, եւ մի՛ անսար նոցա միաբանել.</ab>
         </div>
         <div type="ch" n="49">
            <ab>խորհեաց զերկնաւոր բարեացն զվայելչութիւնս, եւ ցանկութիւն երկրաւոր քեզ ոչ տիրէ։</ab>
         </div>
         <div type="ch" n="50">
            <ab>Յորժամ վասն Աստուծոյ ինչ ի միտ առնուս, եթէ խոնարհ ինչ է՝ բարձրացո՛, իսկ եթէ բարձր՝ չափեա՛ մի զԱստուած, այլ զանձնդ, զի ոչ սակաւ վտանգ է քան զչափն յանհասանելիսն մտաբերել հպարտութեամբ։</ab>
         </div>
         <div type="ch" n="51">
            <ab>Զապիրատ մտածութիւն սերմ օտարոտի գոլ հաւատա՛, քանզի այսպէս դադարէ, իսկ սերմանողն յամօթ լինի։</ab>
         </div>
         <div type="ch" n="52">
            <ab>Խնայեա՛ ի ծաղուէ, քանզի թուլացուցանէ զանձն, եւ մեղկեալ՝ մերկանայ զշնորհսն։</ab>
         </div>
         <div type="ch" n="53">
            <ab>Ի գործ եւ յաղօթս զանձնդ բաժանեա՛, քանզի այսու ոչ գտանէ ի մեզ մուտ սատանայ։</ab>
         </div>
         <div type="ch" n="54">
            <ab>Գործ համարեա՛ եւ զսուրբ գիրս ընթեռնուլ, յորժամ միտքն հանդերձ լեզուաւն ամբարեսցէ զհոգևոր շահսն.</ab>
         </div>
         <div type="ch" n="55">
            <ab>թէպէտ եւ ի գործ զձեռսդ շարժիցես, լեզուդ սաղմոսեսցէ եւ միտքդ աղօթեսցէ. քանզի խնդրէ Աստուած միշտ յիշել ի մէնջ։</ab>
         </div>
         <div type="ch" n="56">
            <ab>Զամենայն գործ աղօթիւք սկսիր և գոհութեամբ կատարեալ կնքեա՛, և այնպէս ուղղեալ միշտ լինիս։</ab>
         </div>
         <div type="ch" n="57">
            <ab>Եթէ կամիս զգործս ձեռաց քոց Աստուծով լինել, հասարակաց եղիցին՝ քեզ եւ կարօտելոց։</ab>
         </div>
         <div type="ch" n="58">
            <ab>Ուրախացիր ի պէտս սրբոց, քանզի նոքօք յայտնի Աստուած ի մեզ.</ab>
         </div>
         <div type="ch" n="59">
            <ab>որք արդարեւ սուրբք են, ի պտղոյ անտի ընտրեա՛, քանզի ի պտղոյ անտի ծառն ճանաչի։</ab>
         </div>
         <div type="ch" n="60">
            <ab>Հանապազ ջանացիր ի սրբոց վարուց շահել, և միտ դիր նոցա օգտակար հայեցմանց և խրատուց։</ab>
         </div>
         <div type="ch" n="61">
            <ab>Եւ յերկոցունց զանմեղութիւն յարեա՛ յանձն և զսրբութիւն մարմնոյ, քանզի սոքա երկոքեան տաճար առնեն Աստուծոյ.</ab>
         </div>
         <div type="ch" n="62">
            <ab>իսկ դու այնպէս պահեա՛ զտաճարն, որպէս հաճոյ է ստացողին և որ դատելոցն է զմեզ Աստուած։</ab>
         </div>
         <div type="ch" n="63">
            <ab>Աշխարհական խօսք զմիտս մեկնեն յԱստուծոյ. վասն այնորիկ մի՛ անսար նոցա, զի մի վրիպեսցիս յօգտակար խրատուցն։</ab>
         </div>
         <div type="ch" n="64">
            <ab>Յորժամ բամբասիցիս յումեքէ, զգոյշ լեր՝ գուցէ յորմէ բամբսեցարն՝ գործեալ իցես. եթէ այնպէս իցէ, ուղղեա զսխալանսն, ապա թէ ոչ՝ որպէս ծուխ լիցի։</ab>
         </div>
         <div type="ch" n="65">
            <ab>Յորս զրկիս ինչ, ի համբերութիւն ապաւինեա՛, և վնասն անիրաւութեան ի զրկողն դարձցին, և պսակքն ի Քրիստոսէ ի քեզ։</ab>
         </div>
         <div type="ch" n="66">
            <ab>Յորժամ մեծութիւն կամ փառս կամ երկրաւոր զօրութիւնս տեսցես գովեալ, ած զմտաւ զապականութիւն նոցա, եւ ապրիս ի պատրանաց նոցա։</ab>
         </div>
         <div type="ch" n="67">
            <ab>Համբերեա՛ նեղութեանց, քանզի ի նոցանէ առաքինութիւնք որպէս վարդ ի փշոց բուսանին և բուծանին։</ab>
         </div>
         <div type="ch" n="68">
            <ab>Մի՛ ինչ առաքինութեան նախապատիւ համարիր, քանզի տեսակ Աստուծոյ է, վասն որոյ անփոփոխելի է որպէս և նա։</ab>
         </div>
         <div type="ch" n="69">
            <ab>Սգա զմեղաւոր ի փառաւորութեան իւրում, քանզի սուր դատաստանին գայ ի վերայ նորա։</ab>
         </div>
         <div type="ch" n="70">
            <ab>Մայր չարեաց զհեղգութիւն իմա՛. զի որ ինչ բարին ունիս՝ կապտէ, եւ զոր ոչ ունիս՝ արգելու։</ab>
         </div>
         
         <div type="ch" n="71">
            <ab>Յորժամ չար ոք գործելով ոչ ամաչէ, ծանր է վէրն եւ վհատութիւն գլորումնն։</ab>
         </div>
         <div type="ch" n="71b">
            <ab>Աղբ են միտք մթերեալք յանձինս անմտաց, և սրբին արտասուալից աղօթիւք և խոստովանեալ ճշմարիտ։</ab>
         </div>
         <div type="ch" n="71c">
            <ab>Այսպէս խոհեմագոյն եւ հանճարեղ խրատուք վերաբերեալ ի գետնաքարշիցս ի փառս Ամենասուրբ Արրորդութեան այժմ և յաւիտեանս։</ab>
         </div>
      </body>
   </text>
</TEI>